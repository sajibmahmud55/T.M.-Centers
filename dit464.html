<!DOCTYPE html>
<html>
<head>
<title> Dreamland It Batch dit-464</title>
</head>

<body>
<h1> মহানবীকে কটুক্তি: নূপুরদের শাস্তি দিয়ে উভয় সঙ্কটে বিজেপি</h1>

<h2>অনলাইন ডেস্ক | ৮ জুন, ২০২২ ১৪:৩২</h2>
<img src="image/Dreamland-logo.png" alt="">
    
<p>মহানবী হযরত মুহাম্মদকে (সা.) নিয়ে বিতর্কিত মন্তব্য করা ভারতের ক্ষমতাসীন বিজেপির দুই সিনিয়র নেতা নুপুর শর্মা ও নবীন জিন্দলকে শাস্তি দিয়ে এখন উভয় সংকটে বিজেপি। বিতর্কিত মন্তব্যের পর নুপুরের পাশ থেকে দল সরে যাওয়ায় দলের মাঠ পর্যায়ের কর্মীরা যে ক্ষুব্ধ হয়েছে তা বুঝতে পারছেন বিজেপির শীর্ষ নেতারা।</p>

   
<p>মহানবী হযরত মুহাম্মদকে (সা.) নিয়ে বিতর্কিত মন্তব্য করা ভারতের ক্ষমতাসীন বিজেপির দুই সিনিয়র নেতা নুপুর শর্মা ও নবীন জিন্দলকে শাস্তি দিয়ে এখন উভয় সংকটে বিজেপি। বিতর্কিত মন্তব্যের পর নুপুরের পাশ থেকে দল সরে যাওয়ায় দলের মাঠ পর্যায়ের কর্মীরা যে ক্ষুব্ধ হয়েছে তা বুঝতে পারছেন বিজেপির শীর্ষ নেতারা।</p>
  
  
    <p>অবশ্য কর্মীদের ক্ষোভ বুঝতে পারলেও এখনই কিছু করার নেই ভারতের প্রধানমন্ত্রী নরেন্দ্র মোদি বা স্বরাষ্ট্রমন্ত্রী অমিত শাহদের। কারণ, আন্তর্জাতিক স্তরে নুপুর-মন্তব্যে যে ভাবে ভারতের মুখ পুড়েছে, তাতে তৃণমূল কর্মীদের ক্ষোভ প্রশমনের রাস্তায়ও হাঁটতে পারছে না বিজেপি নেতৃত্ব।</p>
   
<p>পরিস্থিতি যাতে আরও ঘোলাটে না হয়, সে দিকেও সতর্ক বিজেপি। দলের যে সকল নেতাদের বিরুদ্ধে অতীতে হিংসাত্মক ভাষণ বা ঘৃণা-বিদ্বেষ ছড়ানোর অভিযোগ উঠেছিল, তাদেরও সতর্ক করেছে ভারতের ক্ষমতাসীন এই দলটি।</p>

<p>ভারতের কট্টর হিন্দুত্ববাদী রাজনৈতিক দল ভারতীয় জনতা পার্টির (বিজেপি) সাবেক মুখপাত্র নুপুর শর্মা গত মাসের শেষদিকে এক টেলিভিশন শোতে অংশ নিয়ে মহানবী হযরত মুহাম্মদ (সা.) সম্পর্কে বিতর্কিত ওই মন্তব্য করেছিলেন। পরে দলটির নয়াদিল্লি শাখার গণমাধ্যম প্রধান নবীন জিন্দালও নুপুর শর্মার মন্তব্যের সমর্থনে টুইট করেন।</p>

<p>তাদের এই মন্তব্য দেশটির সংখ্যালঘু মুসলিম সম্প্রদায়কে ক্ষুব্ধ করে তোলে। এমনকি ভারতের কয়েকটি রাজ্যের মুসলিমরা বিক্ষিপ্তভাবে প্রতিবাদ বিক্ষোভ করেন। আর এর রেশ ভারতের গণ্ডি ছাড়িয়ে বাইরের বিশ্বেও ছড়িয়ে পড়ে।</p>

<p>অবশ্য এরপরই অনেকটা নড়েচড়ে বসে বিজেপি। পরিস্থিতি বিবেচনায় বিজেপি গত রবিবার অভিযুক্ত নুপুর শর্মাকে বরখাস্ত এবং জিন্দালকে বহিষ্কার করা করে। এমনকি পরে বিজেপির এই দুই নেতা প্রকাশ্যে ক্ষমা চেয়ে বিবৃতিও দিয়েছেন।</p>

<p>কিন্তু এরপরও বিজেপির জ্যেষ্ঠ দুই নেতার বিতর্কিত মন্তব্যের জেরে মুসলিম বিশ্বের ক্রমবর্ধমান ক্ষোভ ও তোপের মুখে পড়েছে ভারত। মধ্যপ্রাচ্যের প্রভাবশালী দেশগুলোসহ এখন পর্যন্ত বিশ্বের অন্তত ১৫টি দেশ ভারতের বিরুদ্ধে সরব হয়েছে। এসব দেশ ভারত ও বিজেপি সরকারের নিন্দা জানানোর পাশাপাশি দেশটিকে প্রকাশ্যে ক্ষমা চাওয়ার আহ্বান জানিয়েছে।</p>


    <img src="image/NupurBJP.jpg" alt="">
     
</body>



</html>